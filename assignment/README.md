# Case
Een ondernemer wil een digitale ‘food magazine for students’ op de markt
brengen. In dit magazine laten studenten van over de hele wereld zijn of
haar favoriete gerechten zien om elkaar te inspireren goed, lekker en 
gezellig te eten. 

Jullie gaan aan de slag met het opzetten van een eigen foodmagazine met 
eigen gerechten binnen een dynamische frontend. Deze opdracht is verdeeld in
de volgende deelopdrachten om dit stap voor stap te ontwikkelen.

## Opdracht 1
- Gebruik phpStorm of [Visual Studio Code](https://code.visualstudio.com) voor het
aanmaken van een nieuw project waarin je deze opdracht maakt
- Zorg ervoor dat je de [initiële code](../week1/assignment-start) lokaal op
je XAMPP omgeving werkend instelt
- Pas de gerechten en tags aan om eigen gerechten te bevatten die voor jouw
eigen magazine relevant zijn. Voeg er ook meer toe dan de 5 die erin staan.
- Test je JSON output in de browser via de
[Chrome plugin](https://chrome.google.com/webstore/detail/jsonview/chklaanhfefbnpoihckbnefhakgolnmc?hl=en)

## Opdracht 2 (zonder AJAX)
- Schrijf je eerste HTML/CSS voor het foodmagazine. Gebruik hiervoor het
[design](./design_voorbeeld.png) wat in deze map zit bijgevoegd. Je hoeft in deze
fase enkel het overzicht met gerechten op te zetten (nog zonder detailweergave!)
- **Belangrijk**: Gebruik voor Opdracht 2/3/4 eigen teksten en plaatjes
aangezien we pas in Opdracht 5 de koppeling naar de JSON uit week 1 gaan maken.
- Test je output in de browser door zowel desktop als [design](./design_voorbeeld_mobile.png)
te bekijken. Gebruik hiervoor de Google Chrome (of Firefox) developer tools

## Opdracht 3 (zonder AJAX)
- Maak je opdracht dynamisch door click events toe te voegen aan je gerechten.
Na een click op een gerecht opent de detailweergave. Als je een ander gerecht
aanklikt wordt de detailweergave (tags van het gerecht) vervangen voor het
andere aangeklikte gerecht
- Maak de HTML/CSS voor de detailweergave van je gerecht

## Opdracht 4 (zonder AJAX)
- Ontwikkel de functionaliteit om gerechten als favoriet toe te voegen. Dit doe je
door de favorieten in je localstorage op te slaan. Voeg in het overzicht per gerecht
een "voeg toe als favoriet knop" toe om het aan deze functionaliteit via een click
event werkend te maken.
- Zorg met CSS dat de favoriet een andere kleur heeft. Deze kleur met ook na
herladen van de pagina blijven staan door je local storage te raadplegen
- Zorg ervoor dat de gerechten die favoriet zijn een knop krijgen om ze weer
te verwijderen uit je favorieten. Uiteraard dient de kleur dan weer teruggezet
te worden en de localstorage geupdate te zijn

## Opdracht 5
- Koppel de ontwikkelde functionaliteit aan de webservice die in opdracht 1
is gemaakt zodat zowel gerechten als tags vanuit de PHP via AJAX worden
ingeladen en met Javascript op je scherm komen
- **Belangrijk**: Bij het inladen van je pagina staat er nog niets op je scherm
aangezien AJAX nodig is om de gerechten in te laden
- Maak de getoonde plaatjes dynamisch door op basis van de naam van het gerecht
de [Unsplash API](https://source.unsplash.com/) te gebruiken. Een URL van een
plaatje ziet er dan bv. zo uit: https://source.unsplash.com/1600x900/?pizza

## Opdracht 6 (Bonus)
- Verander de backend zo dat de PHP arrays uit een database komen. Gebruik
hiervoor de [ERD](./optioneel_erd.png)
- Zorg ervoor dat het plaatje met de Unsplash API al in de PHP JSON response
zit IPV dat dit in Javascript pas gebeurd
